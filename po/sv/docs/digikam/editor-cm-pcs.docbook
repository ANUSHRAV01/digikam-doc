<sect2 id="editor-cm-pcs">
    <title
>Profilerna pekar på riktiga färger i den verkliga världen</title>

    <sect3>
        <title
>Kamera, bildläsare, arbetsrymd, bildskärm, skrivare: vad gör egentligen alla dessa färgprofiler? </title>

        <para
>En färgprofil beskriver tonomfånget för enheten eller färgrymden som den tillhör genom att ange vilken verklig färg i verkligheten som motsvarar varje trippel av RGB-värden i enhetens färgrymd (kamera, bildskärm, skrivare) eller arbetsrymden. </para>

        <para
>Kameraprofilen säger egentligen "för varje RGB-trippel av värden som hör ihop med varje bildpunkt i bildfilen som skapas från den obehandlade filen av programvaran för behandling av obehandlade bilder," motsvarar denna bildfilens RGB-trippel "den verkliga färgen som den ser ut för en betraktare i verkligheten" (eller i själva verket som den visas på IT8-målbilden om du skapat en egen kameraprofil, men det är liktydigt: syftet med att profilera kameran är att få bilden av motivet att se ut som motivet). </para>

        <para
>Man kan inte se en bild genom att titta på dess RGB-värden. Istället ser man en bild genom att visa den på en bildskärm eller genom att skriva ut den. När du profilerar bildskärmen, skapar du en bildskärmsprofil som anger att "denna RGB-trippel av värden som grafikkortet skickar till skärmen" ska skapa "den verkliga färgen som den ser ut för en betraktare i verkligheten". </para>

        <para
>Det som bildskärmsprofilen och kameraprofilen har gemensamt är delen (inom citationstecken ovan) om "den verkliga färgen som den ser ut för en betraktare i verkligheten". Olika RGB-tripplar i bildskärmens och kamerans färgrymder pekar på samma verkliga, synliga färg i verkligheten. Verkliga färger i verkligheten tillhandahåller referenspunkter för att översätta mellan alla färgprofiler som bilden någonsin kommer att råka ut för på vägen från kameran, till skärmen, till ett redigeringsprogram, till utskriften eller till webben. </para>

    </sect3>

    <sect3>
        <title
>Hur kan en färgprofil peka ut en verklig färg i den verkliga världen?</title>

        <para
>Verkliga människor ser inte ens samma färger när de ser på världen, eller hur? </para>

        <para
>För länge sedan (1931, även om förbättringar fortfarande görs), bestämde det internationella färgkonsortiet att kartlägga och göra en matematisk beskrivning alla färger som kan ses av vanliga människor i verkligheten. De visade då en mängd människor en mängd olika färger och bad dem säga när "den här" färgen motsvarade "den där" färgen, där två visuellt motsvarande färger faktiskt skapades av olika våglängdskombinationer. Vad var värdet med en så underlig procedur? Mänsklig perception av färger beror på det faktum att vi har tre typer av tappar med störst ljuskänslighet vid våglängderna 430, 540 och 570 nm, men med väsentlig överlappning av känslighet mellan de olika typerna av tappar. En konsekvens av hur vi ser färger är att många olika kombinationer av olika ljusvåglängder ser ut som "samma färg". </para>

        <para
>Efter omfattande prov, skapade ICC färgsystemet CIE-XYZ, som matematiskt beskriver och modellerar alla färger synliga för en ideal mänsklig betraktare ("ideal" i bemärkelsen att det modellerar prövad respons från många olika individer). Färgsystemet är INTE en färgprofil i ordets normala betydelse. Istället tillhandahåller det en absolut "profilsambandsrymd" (PCS) för att översätta RGB-färgvärden från ett färgsystem till ett annat. (Se <ulink url="https://en.wikipedia.org/wiki/Tristimulus#Tristimulus_values"
>här</ulink
> och <ulink url="https://sv.wikipedia.org/wiki/Färgseende"
>här</ulink
>.) </para>

        <para
>CIE-XYZ är inte det enda PCS. En annan PCS som ofta används är CIE-Lab, som har härletts matematiskt från CIE-XYZ. CIE-Lab är avsett att vara "perceptuellt likformigt", vilket betyder "en ändring av samma storlek av ett färgvärde ska skapa en ändring med ungefär samma visuella betydelse" (citat från <ulink url="https://en.wikipedia.org/wiki/Lab_color_space"
>Wikipedia-artikeln</ulink
>). I Wikipedia står det "De tre koordinaterna i CIELAB representerar färgens ljushet (L* = 0 anger svart och L* = 100 anger diffust vitt; speglande vitt kan bli större), dess position mellan rött/magenta och grönt (a*, negativa värden anger grönt medan positiva värden anger magenta) och dess position mellan gult och blått (b*, negativa värden anger blått och positiva värden anger gult)" (citat från <ulink url="https://en.wikipedia.org/wiki/Lab_color_space"
>Wikipedia-artikeln</ulink
>). </para>

        <para
>För att vara användbara måste färgprofiler kopplas till programvara som utför översättningen från en färgrymd till en annan via PCS. I &Linux; värld med öppen källkod (och också i många kommersiella program med privat källkod), utförs oftast översättning från ett färgsystem till ett annat med <ulink url="http://www.littlecms.com/"
>LCMS</ulink
>, den "lilla färghanteringsprogramvaran". Vilken betydelse det än har, så visar mina egna prov att LCMS gör noggrannare översättningar mellan färgsystem än Adobes tillverkarspecifika färgkonverteringsprogram. </para>

    </sect3>

</sect2>

<!--
Local Variables:
mode: sgml
sgml-minimize-attributes:nil
sgml-general-insert-case:lower
sgml-indent-step:0
sgml-indent-data:nil
End:
-->
