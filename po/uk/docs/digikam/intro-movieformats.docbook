<sect1 id="using-movieformats"
> <title
>Підтримувані формати відео</title>

    <sect2>
        <title
>Вступ</title>

        <para
>У багатьох цифрових фотоапаратах передбачено підтримку створення коротких відеофільмів. Ці відео, зазвичай, зберігаються у форматах AVI, MOV та MP4. &digikam; може обробляти метадані файлів у цих форматах і створювати мініатюри для відеофайлів. </para>

        <para
>Але &digikam; не призначено для редагування відео, у програмі не передбачено жодних вбудованих можливостей редагування відео. Якщо ви наведете вказівник миші на позначку файла відео і двічі клацнете лівою кнопкою миші у &digikam;, ви зможете переглянути відео або вибрати спеціалізовану програму для перегляду або редагування відео за допомогою параметрів вашого стільничного середовища. </para>

    </sect2>

    <sect2>
        <title
>Формати відео</title>

        <para
>&digikam; використовує для обробки відеофайлів <ulink url="http://www.qtav.org/"
>мультимедійний комплекс бібліотек QtAV</ulink
>. QtAV ж використовує потужний набір інструментів <ulink url="https://ffmpeg.org/"
>FFmpeg</ulink
>, до якого включено усі кодеки, потрібні для відтворення у &digikam; відеофайлів. </para>

        <para
>Набором кодеків FFmpeg можна скористатися у &Linux;, MacOS та Windows. Вам не потрібно буде встановлювати додаткові відеокодеки на ваш комп’ютер. </para>

    </sect2>

    <sect2>
        <title
>Можливості роботи з відео</title>

        <para
>За допомогою &digikam; ви зможете читати метадані відео, зокрема дані щодо тривалості відтворення, частоти кадрів, розміру кадрів та параметрів кодування. Ці дані буде збережено у базі даних під час сканування, ви зможете шукати відео у вашій збірці за його властивостями. Програма може відтворювати відео у режимі вбудованого перегляду та під час показу слайдів. Це ж стосується і попереднього перегляду відео з вашої відеокамери під час отримання даних з неї (стосується лише режиму з’єднання за допомогою USB). </para>

    </sect2>

</sect1>

<!--
Local Variables:
mode: sgml
sgml-omittag: nil
sgml-shorttag: t
End:
-->
